## Info

**Tutor:** Stefano Mannella.

Durante le ore di tutorato proveremo innanzitutto a rispondere alle domande ed ai dubbi che possono essere sorti in classe.

Detto questo, verranno regolarmente caricati degli esercizi sul [Team del Corso](https://teams.microsoft.com/l/channel/19%3AibLhiluIhUBAii4IoIkfpOMF4-BFw2et09NuoPRN82o1%40thread.tacv2/General?groupId=aced3eae-7db0-462e-a555-8a1e6e401922&tenantId=c7456b31-a220-47f5-be52-473828670aa1) con l'idea di lasciarvi circa una settimana di tempo per (provare a) risolverli e discuterne poi a tutorato. 

Siete inoltre caldamente invitati a dare un'occhio alla [raccolta di esercizi](https://pagine.dm.unipi.it/gobbino/Home_Page/ArchivioDidattico.html) del professor Gobbino, che contiene sfide per tutti i gusti e livelli di difficoltà (sia di teoria che di calculus).

Infine, ricordo a tutt* che, nel caso in cui sorgesse un qualche piccolo dubbio improssivo ed impellente, gli studenti più grandi (me compreso) sono sempre felici di dare una mano, é una realtà di cui andiamo abbastanza fieri, quindi non abbiate paura di chiedere!

## Esercizi da consegnare 

Siete invitati (ma non costretti) a consegnare alcuni degli esercizi che vengono caricati sui File della pagina Teams del corso. Si raccomanda di provare non solo a risolverli, ma anche a scriverli in maniera decente, in modo tale che io possa valutare anche la forma e voi possiate migliorare! Per quanto riguarda le modalità di consegna, potete portarli in classe, consegnarmi a me direttamente oppure mandarmi il pdf. Gli esercizi consigliati sono:
- 4, uno tra 5-6-7-8, 9 del Foglio 3b,
- 6, 8, 9 del Foglio 4b.
Potete anche sceglierne altre, vi pregherei soltanto di non consegnarne troppi, altrimenti impazzisco!

## Pdf dei Tutorati svolti

In questa sezione ho intenzione di caricare i pdf dei tutorati svolti. Non scriverò ogni singolo esercizio, mi limiterò a quelli che ritengo più importanti e/o istruttivi. Non abbiate paura di farmi notare eventuali errori e/o imprecisioni! Riguardo allo stile, soprattutto all'inizio tenterò di essere il più chiaro possibile, quindi non temete, durante un compito non vi verrà mai richiesto di dare così tanti dettagli. 

- Tutorato del [13 ottobre 2023](/TutoratoAnalisi13102023.pdf).
- Tutorato del [20 ottobre 2023](/TutoratoAnalisi2010.pdf).
